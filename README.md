# EV-Atlas
## DADS5001 Project
### บทนำ
ในปัจจุบัน ยานยนต์ไฟฟ้า (Electric Vehicle หรือ EV) กำลังเข้ามามีบทบาทสำคัญและสร้างการเปลี่ยนแปลงครั้งใหญ่ให้กับอุตสาหกรรมยานยนต์ทั่วโลก รวมถึงประเทศไทย ที่กำลังมุ่งสู่การเป็นฐานทั้งการผลิตและฐานตลาดสำคัญของรถยนต์ไฟฟ้าในภูมิภาคเอเชียตะวันออกเฉียงใต้ การเปลี่ยนผ่านจากรถยนต์ที่ใช้เครื่องยนต์สันดาปภายในไปสู่ยานยนต์พลังงานสะอาดนี้ไม่เพียงแต่เป็นเทคโนโลยีแห่งอนาคต แต่ยังเป็นก้าวสำคัญในการแก้ไขปัญหาสิ่งแวดล้อม ลดการปล่อยก๊าซเรือนกระจก และลดการพึ่งพาพลังงานเชื้อเพลิงฟอสซิล

​รายงานฉบับนี้จะนำเสนอภาพรวมของสถานการณ์รถยนต์ไฟฟ้าในประเทศไทย ซึ่งมีการเติบโตอย่างน่าสนใจ และก้าวกระโดดในช่วงไม่กี่ปีที่ผ่านมา ที่ได้รับผลมาจากการสนับสนุนจากภาครัฐ รวมไปถึงการแข่งขันทางด้านราคาของผู้จำหน่ายที่ทำให้ผู้บริโภคเข้าถึงได้ง่ายขึ้น แต่ก็ยังมีปัจจัยหลายประการที่ทำให้ผู้บริโภคยังไม่เชื่อมั่น เช่น ความกังวลเรื่องโครงสร้างพื้นฐาน ในการชาร์จรถไฟฟ้า ความพร้อมและมาตรฐานของบริการหลังการขาย โดยจุดประสงค์เพื่อสะท้อนให้เห็นถึงสถานการณ์ ทิศทางที่ผ่านมา โอกาส และความท้าทายของตลาดรถยนต์ไฟฟ้าในประเทศไทย และเป็นข้อมูลประกอบการพิจารณาถึงทิศทางในอนาคตของอุตสาหกรรมยานยนต์ในยุคใหม่นี้

#### ที่มาของข้อมูล

> กลุ่มสถิติการขนส่ง กองแผนงาน กรมการขนส่งทางบก
https://web.dlt.go.th/statistics/
#### รายละเอียดข้อมูล
> ชุดข้อมูล สถิติจำนวนรถจดทะเบียนใหม่ รายเดือน ตั้งแต่เดือนมกราคมปี 2020 ถึง เดือนสิงหาคมปี 2025

# ประเภทของรถยนต์ไฟฟ้า และรถยนต์ที่ใช้เทคโนโลยีไฟฟ้าในปัจจุบัน
## 1.รถยนต์ EV (Electric Vehicle) 
คือ ยานพาหนะที่ขับเคลื่อนโดยมอเตอร์ไฟฟ้าแทนการใช้เครื่องยนต์ที่มีการเผาไหม้แบบสันดาป โดยระบบรถไฟฟ้าจะเก็บพลังงานเอาไว้ในแบตเตอรี่ที่สามารถชาร์จได้ และแปลงพลังงานจากแบตเตอรี่มาใช้ในการขับเคลื่อนรถ 

## 2.รถยนต์ HEV ระบบ HEV 
คือรถไฮบริดแบบดั้งเดิมที่ผสมผสานเครื่องยนต์เบนซินกับมอเตอร์ไฟฟ้าเข้าด้วยกัน โดยไม่ต้องชาร์จไฟจากภายนอก ประกอบด้วยเครื่องยนต์เบนซินและมอเตอร์ไฟฟ้าที่ทำงานร่วมกันอย่างเป็นระบบ เครื่องยนต์เบนซินจะเป็นแหล่งพลังงานหลัก ส่วนมอเตอร์ไฟฟ้าจะช่วยเสริมกำลังในช่วงเร่งความเร็วหรือเมื่อต้องการแรงบิดเพิ่มเติม

## 3.รถยนต์ PHEV หรือ Plug-in Hybrid Electric Vehicle 
เป็นรถระบบไฮบริดที่ผสมผสานเครื่องยนต์เบนซินกับมอเตอร์ไฟฟ้า แต่จุดเด่นคือสามารถชาร์จไฟจากภายนอกได้ผ่านปลั๊กไฟหรือสถานีชาร์จนอกจากนั้น แบตเตอรี่ของ PHEV มีขนาดใหญ่กว่า HEV มาก ทำให้สามารถเก็บพลังงานไฟฟ้าได้มากกว่า และสามารถวิ่งด้วยไฟฟ้าเพียงอย่างเดียวได้ระยะทางไกล ในช่วง 30-100 กิโลเมตร เมื่อพลังงานในแบตเตอรี่หมด ระบบจะเปลี่ยนมาใช้เครื่องยนต์เบนซินแทน หรือใช้ทั้งสองระบบร่วมกันเหมือน HEV ทั่วไป
##### โดยรายงานฉบับนี้ จะนับรถ EV 100%, HEV, และ PHEV อยู่ในกลุ่มรถที่ใช้พลังงานไฟฟ้า

# บทวิเคราะห์

## 1.เปอร์เซ็นการเติบโตของรถพลังงานไฟฟ้าในแต่ละปี
<img width="1000"  alt="image" src="https://github.com/user-attachments/assets/22d0a54e-f247-43e0-8983-174baf902261" />
แผนภูมิที่ 1 แนวโน้มการจดทะเบียนใหม่ของรถ EV เทียบกับรถยนต์เชื้อเพลิง รายไตรมาส


<img width="1000" alt="image" src="https://github.com/user-attachments/assets/2ec8e0c4-ae5d-4bed-b030-a93a2e842414" />
แผนภูมิที่  2 อัตราการเติบโตของรถ EV เทียบกับรถยนต์เชื้อเพลิง รายปี


<img width="1000" alt="image" src="https://github.com/user-attachments/assets/b9e035e3-ef6b-4e4a-be24-8a913a5393ba" />_
แผนภูมิที่ 3 สัดส่วนของรถไฟฟ้า เทียบกับรถที่จดทะเบียนทั้งหมดในปี 2020-2025

จากแผนภูมิที่ 3 สัดส่วนของรถไฟฟ้าที่จดทะเบียน เทียบกับจำนวนรถที่จดทะเบียนทั้งหมด มีสัดส่วนที่สูงขึ้นอย่างต่อเนื่อง โดยในปี 2025 มีรถไฟฟ้าที่จดทะเบียนเป็นสัดส่วนถึง 12.11% เทียบกับจำนวนรถที่จดทะเบียนทั้งหมด แสดงให้เห็นถึงความนิยมรถยนต์ EV หรือรถที่ใช้พลังงานไฟฟ้าในประเทศไทยที่เพิ่มขึ้นในแต่ละปี
จุดหักเหสำคัญของอุตสาหกรรมรถ EV เกิดจากการเริ่มสนับสนุนการนำเข้าและผลิตในช่วงปี 2023 เนื่องจากนโยบาย EV 3.0 ของภาครัฐ ทำให้ราคารถ EV ถูกลงจนสามารถแข่งขันกับรถยนต์สันดาปได้ ผู้บริโภคจึงมีความสนใจและตัดสินใจซื้อมากขึ้น และยังมีผลต่อความมั่นใจในรถ EV มากขึ้น เนื่องจากข้อมูลและรีวิวจากผู้ใช้งานจริงมีมากขึ้น, ความกังวลเรื่องระยะการวิ่งต่อการชาร์จ และสถานีชาร์จ เริ่มลดน้อยลง ขณะที่รถยนต์เชื้อเพลิงโดยรวมมีแนวโน้มลดลงอย่างต่อเนื่องจากการเข้ามาแทนที่ของรถยนต์ไฟฟ้าโดยตรง ส่งผลให้ในปี 2023 สัดส่วนรถ EV เติบโตกว่า 102% จากปี 2022 

### เทียบจำนวนการจดทะเบียนรถ เป็นรายไตรมาส

<img width="1000" alt="image" src="https://github.com/user-attachments/assets/87c7bcff-78a4-40bf-9ef3-412e88137d6c" />
แผนภูมิที่ 4 ยอดจดทะเบียนรถ EV เทียบกับรถยนต์เชื้อเพลิง รายไตรมาส


จากแผนภูมิที่ 4 จะเห็นได้ว่า ช่วงปลายปี 2022 ถึงต้นปี 2023 มียอดจดทะเบียนรถไฟฟ้าเพิ่มขึ้นมาแบบก้าวกระโดด เนื่องจากนโยบาย EV 3.0 ของภาครัฐ ทำให้ราคารถ EV ถูกลงจนสามารถแข่งขันกับรถยนต์สันดาปได้ ผู้บริโภคจึงมีความสนใจและตัดสินใจซื้อมากขึ้น และยังมีผลต่อความมั่นใจในรถ EV มากขึ้น เนื่องจากข้อมูลและรีวิวจากผู้ใช้งานจริงมีมากขึ้น และความกังวลเรื่อง "ระยะวิ่ง" และ "สถานีชาร์จ" เริ่มลดน้อยลง ในขณะที่รถยนต์เชื้อเพลิงโดยรวมมีแนวโน้มลดลงอย่างต่อเนื่องจากการเข้ามาแทนที่ของรถยนต์ไฟฟ้า

และจากการแบ่งยอดจดทะเบียนพิจารณาพฤติกรรมผู้ซื้อรถยนต์ในบริโภค พบว่า ในไตรมาสที่ 1 มีการจดทะเบียนรถยนต์ในช่วงไตรมาสที่1 สูงที่สุด ตามด้วยไตรมาสที่ 2 3 4 ตามลำดับ สาเหตุจาก 1.ในช่วงเดือนธันวาคม ของทุกปี มักจะมีมหกรรมยานยนต์ ซึ่งทางค่ายรถต่างๆจะมีการจัดโปรโมชั่น ทำให้ผู้ซื้อมีการจองรถในช่วงสิ้นปีในปริมาณสูง และหลังจากจองแล้วโดยปกติจะได้รับรถภายใน 1-4 สัปดาห์ และจะใช้เวลาการจดทะเบียนโดยประมาณ 1 เดือน ทำให้ยอดซื้อรถจากไตรมาสที่ 4 มีการจดทะเบียนรถยนต์ในไตรมาสที่ 1 ของช่วงปีถัดไป

### ประเภทรถยนต์ EV ตามประเภทการจดทะเบียน
<img width="1000" alt="image" src="https://github.com/user-attachments/assets/51c28a2b-6ca0-44e1-a23f-e9df3db58109" />
แผนภูมิที่ 5 จำนวนรถ EV ที่จดทะเบียน แยกตามประเภทการจดทะเบียน (รวมปี 2020-2025)


พิจารณาในสัดส่วนของรถยนต์ EV ในประเทศแล้ว จะเห็นได้ว่าโดยส่วนมากจะเป็นรถยนต์ส่วนตัว ทั้งรถยนต์และรถจักรยานยนต์ ในขณะที่ประเภทรถยนต์ที่เป็นภาคธุรกิจยังมีสัดส่วนที่น้อย 


### แนวโน้มรถ EV ในประเทศไทย ตามประเภท

<img width="1000" alt="image" src="https://github.com/user-attachments/assets/c33fb776-8fc0-4860-aa66-eb65a60e1741" />
แผนภูมิที่ 6 แนวโน้มรถ EV ในประเทศไทย แยกตามประเภทรถที่ใช้ไฟฟ้า


ประเภทของรถยนต์ไฟฟ้า จากแผนภูมิที่ 6 จะเห็นได้ว่า จำนวนรถยนต์ไฟฟ้า 100% มีการจดทะเบียนที่เพิ่มขึ้นตั้งแต่ปี 2020 และมีการจดทะเบียนมากที่สุดในช่วงปี 2024 ไตรมาสที่ 1 เนื่องจากนโยบายของภาครัฐ  
ในขณะที่อีกประเภทที่น่าสนใจ และมีแนวโน้มจะเติบโตรองลงมาจากรถยนต์ไฟฟ้า 100% คือรถยนต์เบนซินไฟฟ้า สะท้อนให้เห็นถึงค่านิยมของคนไทย ที่ยังคงมีความกังวลในข้อจำกัดของรถ EV ต่างๆ ได้แก่ แบตเตอรี่ สถานีชาร์จ บริการหลังการขาย จึงยังคงมีความไว้ใจในรถยนต์เชื้อเพลิง แต่ต้องการเทคโนโลยีไฟฟ้าควบคู่ด้วยเพื่อประหยัดค่าเชื้อเพลิง 
ในส่วนรถยนต์ไฟฟ้าแบบเสียบปลั๊ก (PHEV) ที่แม้จะมีเทคโนโลยีระหว่างรถไฟฟ้าและรถ HEV แต่ยอดจดทะเบียนกลับน้อยกว่ามาก สาเหตุเนื่องจากรถยนต์ที่มีเทคโนโลยีระบบนี้ในปัจจุบันยังมีจำหน่ายน้อยรุ่น มีตัวเลือกในตลาดที่ค่อนข้างน้อย และมีราคาที่ค่อนข้างสูง ตั้งแต่ 900,000 บาทขึ้นไป ปัจจัยราคาและความคุ้มค่าดังกล่าวอาจทำให้ผู้ซื้อเลือกที่จะซื้อรถยนต์ประเภท รถไฟฟ้า หรือ HEV มากกว่า

### เทียบ EV ตามจังหวัด และภูมิภาค

<img width="1000"  alt="image" src="https://github.com/user-attachments/assets/dbe7ea14-cab5-4065-bd0e-32e666d4c42d" />
แผนภูมิที่ 7 สัดส่วนรถ EV แยกตามภูมิภาค


<img width="1000" alt="image" src="https://github.com/user-attachments/assets/b3f389dd-5e45-4e4d-adf1-c6e3be24e53c" />
แผนภูมิที่ 8 จำนวนรถ EV แยกตามภูมิภาค

จากข้อมูลและแผนภูมิที่ 7,8 พบว่า ภูมิภาคที่มีการกระจุกตัวของรถไฟฟ้ามากที่สุดคือ ภาคตะวันออกเฉียงเหนือ ตามมาด้วยภาคใต้ ภาคกลาง(ยกเว้นกรุงเทพมหานคร) ภาคเหนือ ภาคตะวันออก ส่วนภาคตะวันตกมีจำนวนรถที่จดทะเบียนน้อยที่สุด แต่หากพิจารณาในระดับจังหวัด พบว่า จังหวัดเชียงใหม่ สงขลา และภูเก็ต เป็นจังหวัดที่มีรถยนต์ไฟฟ้าจดทะเบียนมากที่สุด แสดงให้เห็นถึงการกระจุกตัวของรถยนต์ในเฉพาะจังหวัดใหญ่ของภูมิภาค ในขณะที่ภาคตะวันออกเฉียงเหนือที่เป็นภูมิภาคที่มีรถไฟฟ้ามากที่สุด กลับมีจังหวัดอยู่ในอันดับที่ 5 จากข้อมูลดังกล่าวทำให้เกิดคำถามว่า เหตุใดภาคเหนือ และภาคใต้ จึงมีการกระจุกตัวของรถยนต์ไฟฟ้ามากกว่าภูมิภาคอื่นๆ ซึ่งสาเหตุอาจเกิดจากสาขาของศูนย์ให้บริการขายในพื้นที่นั้นๆ หรือไม่ จึงพิจารณาดูการกระจายตัวของศูนย์ให้บริการรถไฟฟ้าในประเทศ ได้ข้อมูลดังภาพ

<img width="1000"  alt="image" src="https://github.com/user-attachments/assets/83a6733a-7998-495a-80a9-60cd62bac6a0" />
แผนภูมิที่ 9 จำนวนรถ EV แยกตามจังหวัด


<img width="1000" alt="image" src="https://github.com/user-attachments/assets/41c75c27-0de0-4eaa-bec7-fd012c7cfe20" />
แผนภูมิที่ 10 แผนที่ประเทศไทย แสดงการกระจายตัว และความหนาแน่นของจำนวนรถ EV


<img width="1600" alt="image" src="https://github.com/user-attachments/assets/2cb68918-8a8c-4139-a241-8b9307af4343" />
แผนภูมิที่ 11 จำนวนรถ EV แยกตามจังหวัด (ไม่รวมกรุงเทพมหานคร)


<img width="1000" alt="image" src="https://github.com/user-attachments/assets/d7464c2c-2b3e-477c-8912-6994b263e4de" />
แผนภูมิที่ 12 จำนวนรถ EV รายจังหวัด สูงสุด 15 จังหวัดแรก


<img width="1000"  alt="image" src="https://github.com/user-attachments/assets/36e8c774-b57f-47cf-b423-f78b897a2a84" />
แผนภูมิที่ 13 จำนวนรถ EV รายจังหวัด สูงสุด 15 จังหวัดแรก (ไม่รวมกรุงเทพ)


<img width="1000"  alt="image" src="https://github.com/user-attachments/assets/b2e432f3-6de7-45cc-96c6-b1fb7e98ee9d" />
แผนภูมิที่ 14 จำนวนศูนย์บริการรถยนต์ไฟฟ้า รายจังหวัด (รวมทุกยี่ห้อ)


จากแผนภูมิพบว่า ภาคกลาง (ไม่รวมกรุงเทพมหานคร) เป็นภูมิภาคที่มีศูนย์บริการขายรถไฟฟ้ามากที่สุด ตามมาด้วยภาคตะวันออกเฉียงเหนือ ภาคใต้ ภาคตะวันออก ในขณะที่ภาคเหนือ เป็นภาคที่มีศูนย์บริการขายน้อยรองลงมาจากอันดับสุดท้าย จึงนำข้อมูลนี้มาวิเคราะห์ 3 ภูมิภาคที่เยอะที่สุด ดังนี้

__ภาคกลาง__ พบว่าแม้จะมีศูนย์บริการขายมากที่สุด แต่ยอดจดทะเบียนกลับเป็นอันดับ 3 สาเหตุหนึ่งเนื่องมาจาก พื้นที่ที่ศูนย์บริการเยอะในภาคกลาง เป็นจังหวัดที่อยู่ในเขตปริมณฑลของกรุงเทพ ซึ่งอาจมีผู้ซื้อที่นำรถไปจดทะเบียนในกรุงเทพมหานครบางส่วน ส่งผลให้ตัวเลขรวมของภาคกลางที่ไม่รวมกรุงเทพมหานคร มีจำนวนไม่สูงมากเมื่อเทียบกับภูมิภาคอื่นๆ
__ภาคตะวันออกเฉียงเหนือ__ เป็นภาคที่มีจำนวนโชว์รูมรองลงมา และมีจังหวัดที่มีขนาดไล่เลี่ยกันค่อนข้างมาก ทำให้จำนวนของรถในแต่ละจังหวัดไม่กระจุกตัวในจังหวัดใดจังหวัดหนึ่งมากเกินไป
__ภาคใต้__ เป็นภาคที่มีโชว์รูมอันดับ 3 แต่หากพิจารณาจังหวัดที่มีโชว์รูมเยอะ จะมีเพียงจังหวัดสงขลา ที่มีอำเภอหาดใหญ่เป็นหัวเมืองหลัก และภูเก็ตซึ่งเป็นเมืองท่องเที่ยว ในส่วนจังหวัดเมืองรองอื่นๆ มีความหนาแน่นของจำนวนรถจดทะเบียนที่น้อย


## บทสรุป และข้อมูลเชิงลึก (Insight)
ประเทศไทยมีแนวโน้มที่จะมีการใช้รถยนต์ EV เพิ่มขึ้นอย่างต่อเนื่อง จากการศึกษาข้อมูล ทำให้ได้ข้อแนะนำดังนี้

__1.ภาครัฐ__ 
-การดำเนินนโยบายเพื่อสนับสนุน EV ที่ผ่านมาถือว่าประสบความสำเร็จอย่างมาก รถยนต์ EV ในประเทศไทยมีการเพิ่มจำนวนการจดทะเบียนใหม่อย่างก้าวกระโดด รัฐบาลจึงควรมุ่งเน้นการช่วยเหลือผู้ประกอบการรถยนต์ EV และผู้ซื้ออย่างต่อเนื่องเพื่อเพิ่มสัดส่วนรถยนต์ไฟฟ้าในประเทศไทย
-ควรมีนโยบายเพื่อเพิ่มการใช้รถ EV ในจังหวัดอื่นๆ มากขึ้น โดยเฉพาะในจังหวัดที่เป็นเมืองรอง เช่น เพิ่มความเชื่อมั่นในการใช้รถ EV โดยอาจมีการสนับสนุนการตั้ง Showroom ในพื้นที่จังหวัดที่ยังมีโชว์รูมน้อย หรือเพิ่มนโยบายจูงใจคนในจังหวัดในการทำจุดชาร์จต่างๆ เพื่ออำนวยความสะดวกให้กับผู้ใช้รถทั้งในจังหวัดและผู้ที่สัญจรผ่านในจังหวัด
-หากต้องการลดคาร์บอนไดออกไซด์ตามนโยบาย ในภาคเอกชนทั่วไปถือว่ามีสัดส่วนที่ค่อนข้างสูง แต่ในภาคการบริการ อาจต้องมุ่งเป้าในการสนันบสนุนมากขึ้น เนื่องจากในปัจจุบัน ยังมีรถยนต์ไฟฟ้าในจำนวนที่น้อย และยังเป็นสัดส่วนที่น้อยเมื่อเทียบกับรถยนต์เชื้อเพลิง ซึ่งกลุ่มนี้เป็นกลุ่มที่มีระยะเวลาการใช้ท้องถนนยาวนานที่สุด 


__2. ภาคธุรกิจ__ - เพิ่มจำนวนศูนย์บริการการขายในพื้นที่ที่ยังมีจำนวนน้อย เพื่อให้สามารถดึงลูกค้าจากพื้นที่นั้นๆ ได้ก่อนผู้ประกอบการอื่นๆ

ในส่วนของประเภทรถยนต์ สามารถทำกลยุทธ์ เพิ่มจุดแข็ง หรือแก้ไขจุดอ่อนได้
  เพิ่มจุดแข็ง - มุ่งเน้นการส่งเสริมการขายรถ EV, HEV โดยอาจจูงใจด้วยโปรโมชั่นต่างๆ 
  แก้ไขจุดอ่อน - ปัจจุบันรถยนต์ PHEV ยังมีสัดส่วนที่น้อยมากแม้จะมีระบบที่ผสมผสานทั้ง EV และเชื้อเพลิง อาจทำโปรโมชั่นลดราคา หรือเพิ่มสิทธิประโยชน์อื่นๆ ให้กับผู้ซื้อ เพื่อเพิ่มแรงจูงใจให้กับลูกค้าเพื่อซื้อรถประเภทนี้มากขึ้น
ในช่วงไตรมาสที่ 3 และ 4 ผู้ประกอบการอาจมุ่งเน้นการเสนอขายให้กับลูกค้า

__3.ผู้ประกอบการสถานีชาร์จ__ สามารถใช้ข้อมูลเพื่อวางแผนการลงทุนและการขยายจุดบริการสถานีชาร์จในพื้นที่ที่มีการเติบโตสูง เพื่อรองรับความต้องการที่เพิ่มขึ้น


